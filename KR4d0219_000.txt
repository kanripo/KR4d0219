# -*- mode: mandoku-view; -*-
#+TITLE: 鄮峰真隱漫錄
#+DATE: 2015-08-24 23:59:25.436219
#+PROPERTY: ID KR4d0219
#+PROPERTY: BASEEDITION WYG    
#+PROPERTY: JUAN 提要
<pb:KR4d0219_WYG_000-1a>¶
欽定四庫全書　　　　　集部四¶
　鄮峯真隠漫録　　　　　别集類三(宋/)¶
　　提要¶
　　　　(臣/)等謹按鄮峯真隠漫録五十巻宋史浩撰¶
　　　　浩有尚書講義巳著録其集見於陳振孫書¶
　　　　録解題宋史藝文志者皆五十巻此本巻數¶
　　　　並合浩事孝宗于濳邸隆興淳熙中兩為宰¶
　　　　揆没後至配享廟廷其推轂善類寛厚不争¶
<pb:KR4d0219_WYG_000-1b>¶
　　　　亦頗為世所稱許當孝宗任張浚銳意用兵¶
　　　　浩獨以為不然遂以論劾罷去元代史臣作¶
　　　　浩傳贊亦頗詆其不能贊襄恢復之謀今考¶
　　　　集中如論山東未可用兵論歸正人論未可¶
　　　　北伐囘奏條具弊事諸劄子皆極言李顯忠¶
　　　　卲宏淵之輕銳寡謀不宜輕舉而欲練士卒¶
　　　　積資糧以蓄力於十年之後既而淮西奔潰¶
　　　　其言竟騐若蓍龜不可謂非老成謀國之見¶
<pb:KR4d0219_WYG_000-2a>¶
　　　　雖厥後再秉國政亦未能收富强之效以自¶
　　　　踐其言而量力知難其初說固有未可深議¶
　　　　者至本傳稱浩因轉對請於普安恩平二王¶
　　　　内擇立一人為皇子高宗亟稱為有用之才¶
　　　　而集中輪對有司不能推廣恩意劄子下注¶
　　　　云見知高宗只因此劄此事乃當在請定繼¶
　　　　嗣之先而本傳顧未之及集為門弟子編排¶
　　　　所言當必有據是亦足與史相叅考也集凡¶
<pb:KR4d0219_WYG_000-2b>¶
　　　　詩五巻雜文三十九巻詞曲四巻末二巻為¶
　　　　童丱須知分三十章所言皆治家修身之道¶
　　　　而諧以韻語乃録之家塾以訓子孫者自署¶
　　　　辛丑為淳熙八年蓋其罷官以少傅侍經筵¶
　　　　時所著云乾隆四十六年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
