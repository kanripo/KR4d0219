# -*- mode: mandoku-view; -*-
#+TITLE: 鄮峰真隱漫錄
#+DATE: 2015-08-24 23:59:26.329837
#+PROPERTY: ID KR4d0219
#+PROPERTY: BASEEDITION WYG    
#+PROPERTY: JUAN 卷五十
<pb:KR4d0219_WYG_050-1a>¶
欽定四庫全書¶
　鄮峰真隠漫録巻五十¶
　　　　　　　　　　　　　宋　史浩　撰¶
　童丱須知¶
　　敬天篇¶
古者明良㑹君臣必敬天小心常翼翼終日自坤乾雷¶
電彰威怒星辰是變遷凌競毎寅畏上帝必埀憐¶
　　傳道篇¶
<pb:KR4d0219_WYG_050-1b>¶
帝王學有源執中以傳道塞路排楊墨逃親鄙釋老大¶
學吾所行中庸吾所保直下肯承當後人斯有考¶
　　修徳篇¶
生身天地間所貴在修徳衆善既奉行諸惡當屏息美¶
利世同霑隂功人不識㝠心契上天享祐無紀極¶
　　恤民篇¶
主聖臣賢日勤政在恤民差徭唯務息賦斂直須均但使¶
皆當富何憂富却貧孟公仁義説不取利吾身¶
<pb:KR4d0219_WYG_050-2a>¶
　　措刑篇¶
堯舜雍熙治成功在措刑哀矜行法令欽恤愛生靈若¶
使殺無罪寧教失不經于公尚隂徳何況是朝廷¶
　　樂聲篇¶
樂聲表至和在乎民共樂百姓或怨咨八音徒振作朝¶
歌商紂摛煖響奏嬰縛四海得歡心全勝聴絃索¶
　　忠恕篇¶
君子行忠恕報恩不報仇恩者人善意一飯亦當酬仇¶
<pb:KR4d0219_WYG_050-2b>¶
者被迷誤事過何足尤持之久不倦其心乃休休¶
　　疏財篇¶
人生貴疏財過富誠多事愚固益其過賢亦損其志指廪¶
憫人窮揮金侈上賜萬古播清名誰云能敗類¶
　　見徳篇¶
凡人在世間不曉乗除理非義或得財捫心未可喜俸¶
禄却蕭條子孫仍委靡更有禍隨身隂譴何時已¶
　　習尚篇¶
<pb:KR4d0219_WYG_050-3a>¶
習尚從何來影響由先世好禮必温恭收書乃文藝初¶
心儻不思後弊必難制古人約其身所以裕苗裔¶
　　宫室八篇¶
茅茨不翦階三尺自古唐虞是聖人萬樂阿房歌舞地¶
只消一炬化為塵¶
大禹卑宫自一身能令四海敘彞倫雕牆峻宇埀丕訓¶
更有遺風及後人¶
相國當年茸未央欲將壯麗奉髙皇誰知後裔求増廣¶
<pb:KR4d0219_WYG_050-3b>¶
萬户千門起建章¶
榱題數尺聳髙堂得志吾人正未遑若有賢名并徳行¶
茅茨之下亦風光¶
廣厦須増千萬間普令寒士盡歡顔少陵自處知何所¶
低小茅簷鷰往還¶
數間破屋洛城中却有髙名振古風寄語紛紛美宅者¶
安居寧不愧盧仝¶
結廬休與梓人評此輩唯知侈棟楹身在地方歸未得¶
<pb:KR4d0219_WYG_050-4a>¶
歸來卻始悔髙明¶
乞身閒退本何圖賜第俄然處帝都報徳未忘三捷奏¶
祈天且辦一重鑪¶
　　輿馬八篇¶
吾皇多暇只觀書田獵游盤一事無北伐日行三十里¶
何曽異域市名駒¶
為國先須班馬政蓄儲專以備兵戎近來貴室豪家子¶
金勒雕鞍縱侈風¶
<pb:KR4d0219_WYG_050-4b>¶
文帝卻囘千里馬項王獨愛一名騅烏江不渡騅難逝¶
細栁徐行馬不馳¶
車如流水馬如龍從此諸郎不得封無限外家多敗類¶
獨餘馬氏著謙恭¶
輜車乗馬君王賜不賞邉功即予賢外物何須勤覬望¶
惟於事業毎加鞭¶
婦人自處只閨房車馬寧須侈閙裝莫與他人爭富貴¶
從來儉素足輝光¶
<pb:KR4d0219_WYG_050-5a>¶
少時常是出無輿徒步徐行亦當車近日堪嗟隨俗變¶
便無人與也騎驢¶
衰殘無似一臞儒聖主恩容帝里居毎到傳宣陪燕侍¶
東華門裏賜肩輿¶
　　張設八篇¶
簾帷聊欲障堂皇有徳何須錦繡光西漢孝文真誼主¶
殿中只集上書囊¶
晉帝當時自不君卻將步障助驕臣石崇不為緑珠死¶
<pb:KR4d0219_WYG_050-5b>¶
天譴窮奢故殯身¶
嗜慾煎熬豈有窮羅屏繡幕圍香風更添錦綺為華飾¶
不念寒家四壁空¶
蝸涎苔蘚不能除覓得碑文當壁衣富貴一朝還自恣¶
盡將錦繡繚牆圍¶
庶人屋壁施文繡賈誼言之太息時不獨庶人須禁止¶
有官君子亦當知¶
帷幕時間奉此身當知流轉㑹成塵隨縁且用遮空壁¶
<pb:KR4d0219_WYG_050-6a>¶
莫較敷陳舊與新¶
絹帛鮮華由染工紅花紫草遂收功若教明眼人猜破¶
始信浮生色是空¶
平時敗壁舊泥空蘆席將來謾禦風不是君恩令仕進¶
何因滿眼掛青紅¶
　　衾褥八篇¶
錦縠綾羅不足貪無過紫紺與紅藍仁宗一味黄紬被¶
萬古傳揚作美談¶
<pb:KR4d0219_WYG_050-6b>¶
貴家獸炭擁紅爐衾褥重重綺繡鋪當念蓬窗飢寒女¶
一鍼一縷用工夫¶
自古賢人起細微王章涕泣卧牛衣若還遇主居温燠¶
勿忘當時處布韋¶
貧家何事苦勞心終歳經營一布衾男女夫妻同蓋覆¶
依然氷冷過更深¶
女子生來享富華安知門外有寒家風嚴雪滿多殭死¶
只為無錢買苧麻¶
<pb:KR4d0219_WYG_050-7a>¶
被衣不要大温然腠理開舒易感寒譬似簷隈生草木¶
不禁霜雪便彫殘¶
我生自幼識艱難枕席雖温敢自安安得衾裯無限數¶
普令天下不憂寒¶
夢幻浮華有此身青氊已舊不須新百年撤手成歸計¶
多少衣衾屬别人¶
　　玩好八篇¶
聖主中扄日湛然白珩不重只尊賢更於老氏求三寶¶
<pb:KR4d0219_WYG_050-7b>¶
慈儉毎為天下先¶
異物叢珍品最髙此心不可動纎毫西戎慕義陳方物¶
太保猶先作旅獒¶
徳産精微偏海隅誰知寸寶可亡虞果聞晉國成功後¶
埀棘還同合浦珠¶
六國精英輦運來粧成舞殿與歌臺金塊珠礫今何在¶
但見阿房滿地灰¶
文帝勤勞養慶源力行恭儉為元元後王猶聴姦臣奏¶
<pb:KR4d0219_WYG_050-8a>¶
獨為青驄伐大宛¶
内家嗜好淡無營天下方知仰聖明唐帝若無倪若水¶
南方黔首怨鵁鶄¶
人鬼幽明兩不關人生只畏鬼為姦欲知古器從何得¶
盡出丘陵冢墓間¶
穀粟桑麻不可無賸求珍玩欲何如道人家具唯清淨¶
不用巾箱巧貯儲¶
　　衣服八篇¶
<pb:KR4d0219_WYG_050-8b>¶
葛覃專美后妃賢浣濯衣裳是所先若使身無恭儉徳¶
金珠鏤繪謾新鮮¶
巧把真珠縷作襦爭奇鬬好儘功夫文皇海内多絲帛¶
只為夫人曳地無¶
織者何人衣者誰越溪寒女漢宫妃宫妃莫道無青史¶
馬后先傳大練衣¶
人君風化匪虚文舉動常令天下聞唐帝宫中三浣濯¶
未如晉武雉裘焚¶
<pb:KR4d0219_WYG_050-9a>¶
柔桑春繭未登盆催税公文已在門一口無辜繋囚獄¶
全家號泣動鄉村¶
官中催税急如絃納中還須陪費錢若有紕踈并糊藥¶
忍看捧血滿庭鮮¶
千梭札札未成端織了先須納縣官請得卻資泥土用¶
不知機上忍飢寒¶
蠟屐平生能幾兩衣裘粗足莫貪多愚哉富室千箱積¶
囘禄穿窬汝奈何¶
<pb:KR4d0219_WYG_050-9b>¶
　　酒醴八篇¶
歡欣歌飲皆從欠樂極悲哀自此生不見古人成禮處¶
主賔百拜只三行¶
越主投醪仇可報商家沈酗自相攻的知此物難多飲¶
只為邦家作禮容¶
為子孫順為臣忠夫妻和睦弟恭兄如何卻致彞綸斁¶
只為貪他酒味醲¶
平日恂恂號古人三杯纔飲亂天真精神憒憒如癡夢¶
<pb:KR4d0219_WYG_050-10a>¶
贏得時時病在身¶
酒可忘憂更養神直須少飲始為真君看阮籍劉伶輩¶
終為沉酣喪此身¶
女子親傍禮法拘合移孝道事翁姑若還徑醉無醒日¶
亦自無心相厥夫¶
居家姆傳未曽成纔及笄年便有行中饋既然長酩酊¶
兒孫婢僕盡縱横¶
休説私酤趂得錢官場警捕致憂煎錐刀未必成家計¶
<pb:KR4d0219_WYG_050-10b>¶
家計因兹卻蕩然¶
　　膳羞八篇¶
聖主勤勤欲措刑何嘗黷武愛興兵四方罷貢傷生物¶
愈見仁恩浹有情¶
設牧端因響鬼神大亨亦為養賢人掄材祈福縁何事¶
只為蒼生不為身¶
滹沱麥飯出怱怱禁臠天㕑未必豐若使平安能念此¶
鉶羮土塯古人同¶
<pb:KR4d0219_WYG_050-11a>¶
嗟見時人大侈生八珍同聚一杯羮若知過口成汙穢¶
何用留心事割烹¶
物因相勝還相啖弱者多為强者亨勿謂天教充食類¶
斯人豈為虎狼生¶
二膳朝朝飽即休何須嗜殺苦營求魚鰕蟹蛤皆微細¶
數百方能滿一甌¶
飛潛蠕動盡貪生就死無辜或自鳴只可為親甘㫖具¶
自家口腹莫頻亨¶
<pb:KR4d0219_WYG_050-11b>¶
戒殺當知有數端聞聲見死敢加餐居家自作專因我¶
雖美還應下筯難(古語曰見殺則不食聞殺則不食家/所自殺則不食專為我殺則不食)¶
　　梳粧八篇¶
隨宜首飾莫留情珠翠雖多未是榮不見孟光居儉約¶
荆釵却立萬年名¶
南蕃有鳥翠葳㽔千百為羣自在飛負痛銜寃無罪死¶
將來貴室縷冠衣¶
貴家所好若無偏翠羽真珠不直錢簪珥一求難得貨¶
<pb:KR4d0219_WYG_050-12a>¶
窮山深海盡騷然¶
生靈膏血是緍錢買得珍珠顆顆圓痛惜鮫人在深海¶
風潮沉溺幾多船¶
北珠天産在戎蕃不定還看走玉盤鉅萬費錢收拾得¶
到頭終不救飢寒¶
繡草鋪茸玉作冠四時花様幾千般當思蓬首寒窗女¶
終歳無油兩鬢乾¶
倡優卑賤起淫風塗澤唯知特地濃珍重賢門貞潔女¶
<pb:KR4d0219_WYG_050-12b>¶
不施朱粉自雍容¶
常須黙坐悟前因為愛鈆華墮女身若也於斯能改悔¶
來生定免落風塵¶
　　稻粱八篇¶
后稷星光燦混儀天教墮地作農師牛羊腓字寒氷暖¶
自有神明黙䕶持¶
方冊嘗觀無逸書更於七月誦豳詩周公愛主真深切¶
稼穡艱難先使知¶
<pb:KR4d0219_WYG_050-13a>¶
能述先王播殖功伯禽之後有僖公故雖牧養駉駉盛¶
務惜吾農不起戎¶
文帝年年下璽書唯憂農畝不豐餘匈奴嫚侮吾甘忍¶
所喜千倉飽貯儲¶
武帝征誅不厭頻太倉無復有陳陳末年户口多虚耗¶
卻始封侯欲富民¶
古者四民今六民為添釋老不耕耘三農重困皆因此¶
況有張頤百萬軍¶
<pb:KR4d0219_WYG_050-13b>¶
勿嫌糠粃勿嫌陳當念農家種苦辛輸得逋租盈廩廥¶
却歸耕隴作饑民¶
代耕有禄及嬰孩飲啄當知所自來若也食焉無怠事¶
庶於報國有涓埃¶
　¶
　¶
　¶
　鄮峰真隠漫録巻五十¶
