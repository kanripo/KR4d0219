# -*- mode: mandoku-view; -*-
#+TITLE: 鄮峰真隱漫錄
#+DATE: 2015-08-24 23:59:26.286358
#+PROPERTY: ID KR4d0219
#+PROPERTY: BASEEDITION WYG    
#+PROPERTY: JUAN 卷四十七
<pb:KR4d0219_WYG_047-1a>¶
欽定四庫全書¶
　鄮峰真隠漫録巻四十七¶
　　　　　　　　　　　　　宋　史浩　撰¶
　詞曲¶
　　望海潮(叔父知縣慶宅并章服/)¶
煙籠香徑霞舒花砌東君繡出芳辰蝶羽弄鶯聲囀巧¶
嬉嬉舞態歌唇綸制出嚴宸曳曜春品服榮錫緋銀向¶
此華塗要路顔色倍精神　珠簾碧甃方新有蘭堂¶
<pb:KR4d0219_WYG_047-1b>¶
快目水榭通津玉斚蘸醴金蚪靄翠輪蹄盡集簪紳偕老¶
指雙椿望武林咫尺同上青雲異日重為此㑹應作鳯池¶
人¶
　　　二(汪漕慶壽/)¶
煙濃栁徑霞蒸花砌春深特地芳辰蝶侣鬬狂鶯弄巧¶
嬉嬉舞態歌脣西圃集簪紳正桂薫蘭玉天壽松椿競¶
捧瑶觥瀲灔來祝縱心人　當年輟侍嚴宸有星軺問¶
俗熊軾臨民康阜政成蕃宣治美歸休燕處申申行慶¶
<pb:KR4d0219_WYG_047-2a>¶
紫泥新起釣璜國老東海之濵屈指重開此宴應已拜¶
平津¶
　　三(慶八十/)¶
熊羆嘉夢風雲亨㑹磻溪應卜之年黄菊萃英紅茰釀¶
馥安排預賞芳筵環珮擁神仙向粉額兩字金縷紅鮮¶
最好花裀展處雙鳯舞翩翩　人人競擘香牋燦珠璣¶
溢目祝頌無邉彭祖一分莊椿十倍千秋未足多言日¶
馭且停鞭把燕閒歡樂分付壺天笑享親朋歳歳春酒¶
<pb:KR4d0219_WYG_047-2b>¶
慶團圓¶
　　感皇恩(叔父慶宅并章服代作/)¶
徤卒走紅塵芝封飛到金縷斜斜印三道舞鸞翔鳯猶¶
帶御爐煙褭茜衣新象笏銀章好　對此況當鶯花繚¶
繞畫棟翬翬映蓬島繡簾初捲共指松椿偕老皓歌&KR0184;¶
爛醉金樽倒¶
　　二(收燈後㑹老/)¶
風雨攬元宵收燈方了深院紅蓮尚圍繞徳星同聚更¶
<pb:KR4d0219_WYG_047-3a>¶
有祥光交照始知真洞府春長好　應是化工偏憐衰¶
老賸把青藜作榮耀正須沉醉&KR0184;却玉山頻倒寄言更¶
漏子休催曉¶
　　滿庭芳(叔父慶宅并章服代作/)¶
烘錦花堤鋪錦栁巷曉來膏雨初晴畫堂初建碧沼映¶
朱楹最好芙蓉繡縟交輝敞孔雀金屏那堪更華裾滿¶
座和風動歡聲　冰清真美行棠隂善政槐市髙名今¶
朝消得茜服光榮況是齊眉並壽誰云道樂事難并相¶
<pb:KR4d0219_WYG_047-3b>¶
將見飛鳬過闕除目下彤庭¶
　　二(立春詞時方獄空/)¶
暖日輕融隂雲初斂一番雪意䦨珊栁搖金縷梅綻玉¶
腮寒知是東皇翠葆飛星漢來止人間開新宴笙歌逗¶
曉和氣滿塵寰　風光偏舜水賢侯政美棠隂多歡更¶
圜扉草鞠水索長閒休向今朝惜醉紅粧映羣玉頽山¶
相將見宜春帖子清夜寫金鑾¶
　　三(次韻姚令威雪消/)¶
<pb:KR4d0219_WYG_047-4a>¶
微霰踈飄驕雲輕簇短檠黯淡籠紗冷禁蘭帳清曉忽¶
飛花已是平蕪步闊那堪更折竹如蓑憑欄處關心一¶
葉歸興渺無涯　為瑞已多些適從狼子來自龍沙賴¶
吾皇神武薄海為家盡掃陰風殺氣依然放紅日光華¶
囘頭看山蹊水塢縞帶不隨車¶
　　四(四明尊老㑹勸鄉大夫酒/)¶
鯨海波澄棠隂日永正宜坐嘯雍容歳豐民樂無訟到¶
庭中試數循良自古龔黄外誰可追蹤那堪更恩均耄¶
<pb:KR4d0219_WYG_047-4b>¶
壽良㑹此宵同　璇穹占瑞處熒煌五馬璀璨羣公盛¶
笙歌羅綺共引髯翁秖恐芝泥趨召雙旌展獵獵飛紅¶
須知道君王渇見名久在屏風¶
　　五(勸鄉老衆賔酒/)¶
十載江湖一朝簪組寵榮曷稱衰容聖恩不許歸卧舊¶
廬中慨念東山伴侣煙霞外久闊仙蹤今何幸相逢故¶
里談笑一樽同　吾州真幸㑹湖邉賀鑑海上黄公勝¶
渭川遺老絳縣仙翁縱飲何辭爛醉臉霞轉一笑生紅¶
<pb:KR4d0219_WYG_047-5a>¶
從今後婆娑化國千歳樂皇風¶
　　六(代鄉大夫報勸/)¶
油幕初開騂旄前導暫歸梓里舂容致身槐揆功在鼎¶
彞中自是襟懷絶俗今猶記筆研陳蹤張髙㑹君恩厚¶
賜樂與故人同　把麾鄞水上相看青眼誰復如公況¶
親陪樽俎笑接羣翁座上笑歌屢合須&KR0184;到曉日酣紅¶
公今去恩波四海桃李盡東風¶
　　七(代鄉老衆賔報勸/)¶
<pb:KR4d0219_WYG_047-5b>¶
玉闕朝囘沙堤煙曉碧幢光動軍容虎符熊軾行指七¶
閩中假道吾鄉我里揮金事思躡前蹤傾懷處螢窗雪¶
案猶説昔年同　相看俱老大襟期道義不為王公念¶
兒時聚戲今已成翁敢借玉壺美酒還為壽金醆翻紅¶
仍頻祝中書二紀寰海振淳風¶
　　八(代鄉老衆賔勸鄉大夫/)¶
復擁旌麾重歌襦袴滿城長是春容搢紳耆舊歡溢笑¶
談中盡道邦君愷悌逍遙遂湖海遐蹤今朝㑹公真樂¶
<pb:KR4d0219_WYG_047-6a>¶
善屈意與人同　恩勤東道主揮金漢傳懷綬朱公引¶
羣仙環拱欲壽吾翁春甕初澄盎緑春衫更輕染香紅¶
持杯願歸登絳闕花萼醉春風¶
　　九(雪/)¶
鶴冷風亭鴻迷煙渚曉來雪意填空釀成嘉瑞端為兆¶
年豐況有神媧妙手調和得雲彩皆同樓臺上鋪瓊綴¶
玉隨歩廣寒宫　天公開地軸八紘混一莫辨提封又¶
須教歸禽狡獸況蹤坐見花敷萬木誰知道春已輸工¶
<pb:KR4d0219_WYG_047-6b>¶
三杯酒西湖父老相與話時雍¶
　　慶清朝(梅花/)¶
翠竹莖疎碧溪流淺綺窗為爾時開依稀逺岸纔看一¶
㸃寒梅冷定半疑是雪風還度暗香來醉清興瘦䇿過¶
橋黄帽清鞵　繁枝正微雨後似怨人知晩淚浥冰腮¶
慇懃百遶留連踏遍梅苔報道玉人睡覺菱花初試曉¶
粧臺攜歸去粉額殢人比並輕擡¶
　　驀山溪(次韻貝守柔幽居即事/)¶
<pb:KR4d0219_WYG_047-7a>¶
清談無限林下逢人少騎馬踏紅塵恁區區何時是了¶
名場利海畢竟白頭翁山簇翠水拖藍只箇生涯好¶
君侯灑落卜築開冰沼三徑直危樓徧巖隈幽花香草¶
風勾月引餘事作詩人詞氣凌雲寒瘦淪郊島¶
　　青玉案(生日/)¶
玉姬曽向瑶池舞輕擲霓裳忤王母從此煙霄飛鶴馭¶
一來人世有縁相遇得得為鴛侣　年年此際霞觴舉¶
彩筆香牋染新句休餌靈砂奔月去齊眉不老直須攜¶
<pb:KR4d0219_WYG_047-7b>¶
手同上青㝠路¶
　　二(用賀方回韻/)¶
湧金斜轉青雲路毎遡衮衮紅塵去春色勾牽知幾度¶
月簾風幌有人應在唾線餘香處　年來不夢巫山暮¶
但苦憶江南斷腸句一笑怱怱何爾許客情無奈夜闌¶
歸去䔩䔩花空雨¶
　　三(為戴昌言歌姬作/)¶
年來減却風情火百様收心待不做恰恨仙翁停畫舸¶
<pb:KR4d0219_WYG_047-8a>¶
雪中把酒美人頻為淺破櫻桃顆　清歌誰許陽春和¶
悄不放遙空片雲過驚落梁塵渾可可一聲囀處故園¶
春近桃李還知麽¶
　　西江月(即事贈官得我字/)¶
紅蓼千堤著蘂蒼梧一葉辭柯夜䦨清露冩銀河洗出¶
芙蓉半朶　解帶初開紛面遶梁還聴珠歌心期端的¶
在秋波想得今宵只我¶
　　喜遷鶯(生日/)¶
<pb:KR4d0219_WYG_047-8b>¶
鳯闕朱旂展弄罷五絃南薫敲竹雨糝桃蹊錢浮荷沼¶
一瞬染成新緑玉皇香案吏曹是時鶴飛江國對此際¶
毎丹霄效瑞非煙郁郁　卜築陶山曲風榭月臺圖畫¶
應難足緑綺春濃青蛇星爛肯便穏棲煙麓玳筵稱壽¶
歌皓齒霏霏珠玉競屈指看芝封紫檢鳴騶入谷¶
　　二(癸酉歳元宵與紹興守曹景游/)¶
征鴻囘北正雪洗燒痕千巖勻緑魚縱新漪梅繁斷岸¶
春到鑑湖一曲滿城繡簾珠幌暖響聒天絲竹漸向晩¶
<pb:KR4d0219_WYG_047-9a>¶
放芙蕖千頃交輝華燭　賢牧棠隂靜康阜政成褒詔¶
來黄屋玉筍光寒紫荷香潤人道此裝須趨且緩出花¶
銀漏恣飲寶觥醽醁向明歳看傳柑歸去腰横金粟¶
　　三(收燈後㑹客/)¶
纔過元夕念燕賞未䦨歡娯無極且莫收燈仍休止酒¶
留取鳯笙龍笛金馬玉堂學士當此同開華席最堪愛¶
是蘭膏光在金缸連壁　難覓交歡處杯吸百川雅量¶
皆勍敵老子衰遲居然懷感厚意怎生酬得況已倦游¶
<pb:KR4d0219_WYG_047-9b>¶
客路一志歸安泉石但屈指願諸賢衮繡聨飛鵬翼¶
　　四(立春/)¶
譙門殘月正畫角曉寒梅花吹徹瑞日烘雲和風解凍¶
青帝乍臨東闕暖響土牛簫皷夾路珠簾髙掲最好是¶
看綵幡金勝釵頭雙結　奇絶開宴處珠履玳簪俎豆¶
爭羅列舞袖翩翻歌聲縹緲壓倒栁腰鶯舌勸我應時¶
納祐還把金爐香爇願歳歳這一巵春酒長陪佳節¶
　　五(守歳/)¶
<pb:KR4d0219_WYG_047-10a>¶
雪消春淺聴爆竹送窮椒花待旦繫馬合簪鳴鵶列炬¶
幾處玳筵開宴介我百千眉壽齊捧玉壺金盞最奇絶¶
是小桃新折爭妍粉面　女伴同告語守歳通宵莫放¶
笙歌散酒暈朝霞寒欺重翠却憶鳯屏香暖笑扶滿身¶
花影遥指珠簾深院待到了道一聲穏睡明年相見¶
　　六(四明洞天/)¶
凭髙寓目愛屹起四窗雲南雲北縹緲煙霞蕭森松竹¶
多少洞天巖谷著向十洲三島入海何妨登陸要知處¶
<pb:KR4d0219_WYG_047-10b>¶
在皇家新賜西湖一曲　林麓真勝槩樊榭鹿亭百卉¶
生幽馥緑綺春濃青蛇星爛隔斷世間塵俗笑呼羨門¶
儔侣時引寶觴醽醁醉和醒但南山之壽難忘勤祝¶
　　㸃絳唇¶
我為勞生自憐浪跡天涯遍如今春換又是孤萍斷¶
誰信年時老子情非淺思量見畫樓天逺花倚斜陽院¶
　　二¶
千里歡謡使君美政髙三輔沸天簫鼓笑擁鋒車去¶
<pb:KR4d0219_WYG_047-11a>¶
卧轍攀轅謾擬雙旌住還知否禁林深處已闢金閨路¶
　　三¶
翠幄園林火雲方綻南薫起玉輪天外夜色涼如水¶
況有清歌勸我樽浮蟻&KR0184;沉醉萬花叢裏一枕朦朧睡¶
　　四¶
曽到蟾宫玉輪乞得長隨手數聲輕叩已自鏘瓊玖¶
最好長清渾不驚秋候歌闌後那囘辭酒笑把遮檀口¶
　　木蘭花慢(明守王侍郎生日/)¶
<pb:KR4d0219_WYG_047-11b>¶
伏審帝永蘿圍天開人傑乃祖乃父忠勞久篤於王家¶
維熊維羆吉夢是生於男子彩絢朝陽之鸑鷟光騰天¶
上之麒麟豈惟相閥之英抑亦聖朝之瑞椒花柏葉王¶
正初過於三朝鳯蠟星毬燈夕匪遙於十日懿兹盛旦¶
宜溢歡聲恭惟某官昴宿儲神長庚孕瑞五百年之名¶
世王國克生八千歳而為春帝心簡在繇甘泉之法從¶
作鄞水之民師暫離玉立之班聊踐人生之貴公平政¶
教攬囘六邑之陽和灑落文章改觀十洲之風月萃其¶
<pb:KR4d0219_WYG_047-12a>¶
隂徳獲是遐齡紫府茂萬福之祺黒頭佇三公之拜某¶
一㕓受地千指戴天雖居原憲之貧實感文翁之化式¶
逢慶誕輒獻邑歈寄調於木蘭花侑歡於金焦葉仰祈¶
青矚少見丹𠂻干冒台嚴不任愧汗¶
喜陽和應律放佳氣滿寰瀛正雪洗踈梅雲浮淡月昨¶
夜生明熊羆信占夢好當年相閥再蟠英收拾仙風道¶
韻萃兹一㸃台星　功名壯歳逢真主紫橐曜西清向¶
玉筍光中瑶林宴裏來擁雙旌青氊我家舊物看長參¶
<pb:KR4d0219_WYG_047-12b>¶
鼎鼐樂昇平春醑休辭介壽鶴書已播彤庭¶
　　漁家傲(留别孫表才/)¶
春恨不禁聴杜宇買舟忽覓東鄞路一笑輕帆同野渡¶
頻囘顧呉山越岫俱媚嫵　何事怱怱分袂去夫君小¶
隠臨煙渚明夜月華來竹塢相思處還應夢屬清江櫓¶
　　臨江仙宰(執得㫖移庖復㑹執勸/)¶
衮繡蟬聨三重客朝囘曉日曈曨緑楊門巷擁花驄喜¶
承天上語來作主人公　況值瑤林風露爽氷輪輾上¶
<pb:KR4d0219_WYG_047-13a>¶
晴空桂香和影墮金鐘莫辭通夕醉明日是秋中¶
　　二(贈媍人寫字/)¶
檻竹敲風初破睡楚臺夢雨精神背屏斜映小腰身山¶
明雙剪水香滿一釵雲　爐褭金絲簾窣地綺窗秋靜¶
無塵半鈎春筍帶湘筠蘭亭初寫就愁殺衛夫人¶
　　三(倚坐/)¶
繡幕羅裙風苒苒象牀氊幄低埀獸爐香褭錦屏圍不¶
貪欹細枕偏愛倚花枝　軟玉紅綃輕暖透温温翠袖¶
<pb:KR4d0219_WYG_047-13b>¶
扶持正忺安穏坐移時雨雲忘峽夢身境是瑶池¶
　　鷓鴣天(過曇少雲丈室觀李子永/欲見贈佳闋走筆次韻)¶
畫角梅花曲未終霜嚴飛落五更風誰知林外鷄三唱¶
推出紅輪海上峰　官一品禄千鍾此時分付荷重瞳¶
更教賜予雲南境絶勝湖邉九里松¶
　　二(次韻陸務觀賀東歸/)¶
我本飄然出岫雲挂冠歸去岸綸巾但教名利休韁鎖¶
心地何時不是春　竹葉美菊花新百杯且聴遶梁塵¶
<pb:KR4d0219_WYG_047-14a>¶
故鄉父老應相賀林下今方見一人¶
　　三(祝壽/)¶
孔雀雙飛敞畫屏錦花茵上舞娉婷紅綃袖暖琉璃滑¶
金鴨爐香椒桂馨　丹臉渥秀眉青平生隂徳在遐齡¶
如今便好添龜鶴元是南箕一壽星¶
　　四(送試/)¶
曉日重曨花露稀明光已報敞金扉三千彩仗翔鸞舞¶
數百銀袍振鷺飛　開雉扇正垂衣奏篇初得上彤墀¶
<pb:KR4d0219_WYG_047-14b>¶
臚傳遶殿天顔喜先折東風第一枝¶
　　蝶戀花(扇鼓/)¶
桂影團團光正滿更似菱花齊把勻嬌面非鏡非蟾君¶
細看元來却是呉姬扇　一曲陽春猶未徧驚落梁塵¶
不數鸎喉囀好著紅綃籠玉腕輕敲引入笙歌院¶
　　寶鼎硯¶
昔姑蘇士人繋囹圄元夕以詞求免守一見破械延之¶
上坐至今樂府多傳之惜其止叙藩方宴游之盛而不¶
<pb:KR4d0219_WYG_047-15a>¶
及皇都真隠居士用韻以補其遺　霞霄丹闕瑞靄佳¶
氣青葱如綺纔半月東君雨露無限韶華生寶砌漸向¶
晩放燭龍掀舞周匝紅渠紺蘂況對峙鼇峰屭贔不隔¶
蓬萊弱水¶
聖主有樂昇平意引芝華雙輦凝翠紛萬俗歌謡管絃¶
聲混鶯吟鳯吹正漏永更深氷輪掩映光接康衢萬里¶
似移下一天星斗粧㸃都城表裏　清警蹕忽登樓簇¶
綵仗錦襦絲履看柑傳数顆恩浹王公近侍散異卉覆¶
<pb:KR4d0219_WYG_047-15b>¶
千官醉競捧瑶觴起願歳歳今宵宴賞春滿山河百¶
二¶
　　最髙樓(鄉老十人皆年八十淳熙丁/酉三月十九日作慶勸酒)¶
當年尚父一箇便興周今十倍更何憂冲融道貌丹為¶
臉扶踈漆髮黒盈頭世方知非熊老聚吾州　有智略¶
可從兹日用有志願可從兹日酬天賦予怎教休瓊漿¶
且共飛千斛蟠桃應得見三偷諒吾皇恢復後盡封侯¶
　　壽仙翁¶
<pb:KR4d0219_WYG_047-16a>¶
莫嫌春淺寒威俱斂陽和至此時方見木君敷令把雪¶
霜掃斷要集徳星勝伴　為有仙翁正爾名喧蕃漢眉¶
壽比耼彭更逺兼資勲業已中雙鵬箭清步槐庭影滿¶
　　踏莎行(鄭開府出示諸公所/賦琵琶詞即席次韻)¶
歌舌鶯嬌舞臉蜂細華堂是處皆頤指四紘獨擅席中¶
春移船出塞聲能繼　慢然幽情輕攏柔思其中有口¶
傳心事主人燈火下樓時偏渠領略深深意¶
　　生查子(即席韻陸務觀/)¶
<pb:KR4d0219_WYG_047-16b>¶
雙蛟畫鼓催一水銀蟾滿見奪錦標囘却倚花枝看¶
已擘冷金牋更釂玻瓈椀歸去詫鄉關不負平生眼¶
　　江城子¶
片帆初落甬勾東碧湖空滿汀風囘首一川銀浪颭孤¶
篷且架兩椽煙雨裏凭曲檻浥空濛　閒移拄杖上晴¶
峰莫怱怱伴冥鴻笑指家山蘋葉藕花中脚力倦時呼¶
小艇歸棹穏月朣朧¶
　　浪淘沙(祝壽/)¶
<pb:KR4d0219_WYG_047-17a>¶
祝壽祝壽筵開錦繡拈起香來玉也似手拈起盞來金¶
也似酒祝壽祝壽　命比乾坤久長壽長壽松椿自此¶
碧森森底茂烏兎從他汩轆轆底走長壽長壽¶
　　瑞鶴仙(元日朝囘/)¶
霽光春未曉擁絳蠟攅星霜蹄輕褭皇居聳雲杪靄祥¶
煙瑞氣青葱繚繞金門羽葆聴臚唱千官並到慶三朝¶
雉扇開時拜舞仰瞻天表　榮耀萬方圖籍四裔名王¶
賮琛珍寶椒盤頌好稱壽斚祝難老更傳宣錫坐鈞天¶
<pb:KR4d0219_WYG_047-17b>¶
妙樂聲遏行雲縹緲逗歸來酒暈生霞此恩怎報¶
　　水龍吟¶
翠空縹渺虚無筭唯海上蓬瀛好瓊瑶宫闕蘂珠臺榭¶
玲瓏繚繞弱水沉冥瑞雲遮隔幾人曽到四明中自有¶
神仙洞府煙霞裏知多少　堪笑當年狂客愛休官何¶
須入道婆娑緑髮埀肩著甚黄冠烏帽花底金船月邉¶
玉局儘能遲老待丹成九轉飄然駕鶴却游三島¶
　　二(湖山勝槩金沙酴醿同架/)¶
<pb:KR4d0219_WYG_047-18a>¶
平湖渺渺煙波是中只許神仙住人間空愛夭桃繁李¶
雪飛紅雨誰信壺天靚粧玉貌春光容與似佳人才子¶
青㝠步穏同攜手成歡聚　老子時來燕賞擁笙歌留¶
連樽俎烏紗壓倒香雲篸偏知他幾度多謝東君肯教¶
滿架長情相處更須&KR0184;痛飲年年此際作芳菲主¶
　　永遇樂(洞天/)¶
鄞有壺天景傳圖畫聲著海縣四面攅峰皆七十二各¶
在窗中見祥雲擁蔽飛泉繚繞咫尺似天涯逺如今向¶
<pb:KR4d0219_WYG_047-18b>¶
仙家覓得絜來十洲東畔　虚無縹渺蓬萊方丈所喜¶
只居隔岸羽幰埀珠瓊車織翠長是陪嘉宴豺狼逺跡¶
風波不作日月御輪須緩且銜杯稱賢樂聖度兹歳晩¶
　　迎仙客(洞天/)¶
瑞雲繞四窗好何須隔水尋蓬島日常曉春不老玉蘂¶
樓臺果是無塵到　没智巧没華妙箇中只喜風波少¶
青樽倒朱顔笑囘首行人猶在長安道¶
　　南浦(洞天/)¶
<pb:KR4d0219_WYG_047-19a>¶
一箭舜絃風向曉來輕寒初報麥秀蝶股歇花鬚韶光¶
老鶯聲倦聞呼友池塘暗緑數竿粉節天然瘦對兹美¶
景清歌妙曲千鍾芳酒　誰知别是壺中繚畫閣朱欄¶
煙谷雲岫三島十洲東青霄上神工幻成巖竇瑤臺閬¶
苑翠旌羽葆頻相就世凡洗斷教烏兎從今遲遲飛走¶
　　夜合花(洞天/)¶
三島煙霞十洲風月四明古號仙鄉縈紆雉堞中涵一¶
片湖光遶岸異卉奇芳跨虹橋隠映埀楊玉樓珠閣氷¶
<pb:KR4d0219_WYG_047-19b>¶
簾捲起無限紅粧　龍舟兩兩飛揚見飄飜繡旗歌雜¶
笙簧清樽滿泛休辭飲到斜陽直須畫蠟熒煌況夜深¶
不阻城隍且&KR0184;沉醉歸途便教徹曉何妨¶
　　人月圓(元宵/)¶
夕陽影裏東風軟驕馬趂香車看花粧鏡藏春繡幕百¶
萬人家　夜䦨霧去星繁絳蠟珠翠鮮華笙歌不散踈鐘¶
隠隠月在梅花¶
　　二(詠圓子/)¶
<pb:KR4d0219_WYG_047-20a>¶
驕雲不向天邉聚宻雪自飛空佳人纎手霎時造化珠¶
走盤中　六街燈市争圓鬬小玉盌頻供香浮蘭麝寒¶
消齒頰粉臉生紅¶
　　粉蝶兒(元宵/)¶
一箭和風穠薫許多春意閙娥兒滿城都是向深閨争¶
剪碎呉綾蜀綺㸃粧成分明是粉鬚香翅　玉容似花¶
全勝故園桃李最相宜鬢雲秋水怎教他却去與莊周¶
同睡願年年伴星毬爛游燈市¶
<pb:KR4d0219_WYG_047-20b>¶
　　二(詠圓子/)¶
玉屑輕盈蛟綃霎時鋪徧看仙娥騁些神變咄嗟間如¶
撒下真珠一串火方燃湯衮盡浮鍋面　歌樓酒壚今¶
宵任伊索喚那佳人怎生得見更添糖&KR0184;折本供他幾¶
椀浪兒們得我這些方便¶
　　教池囘(競渡/)¶
雲淡天低踈雨乍霽桃溪嫩緑蒙茸珠簾映畫轂金勒¶
耀花驄遶湖上羅綺隘香風擘波雙引蛟龍尋奇處髙¶
<pb:KR4d0219_WYG_047-21a>¶
標錦段各騁英雄　縹渺初登綵舫簫鼓沸羣仙玉佩¶
丁東夕陽中&KR0184;一飲千鍾看看見璧月穿林杪十洲三¶
島舂容醉歸去雙旌搖曳夾路金籠¶
　　如夢令(酴醿金沙同架/)¶
小院春風不老鵲碧霓裳縹緲雪臉間朱顔各自一般¶
輕妙忒棹忒棹真箇一雙兩好¶
　　洞仙歌(茉利花/)¶
瓊肌犬白淺著鵝黄罩金縷擅心更天巧筭同時雖有¶
<pb:KR4d0219_WYG_047-21b>¶
似火紅榴争比得伊家淡粧輕妙　興來清賞處限真¶
香可惜只教生閩嶠這消息縱使移向蒸沈終不似凭¶
欄披襟一笑若歸去長安詫標客彈道勝酴醿水仙風¶
貌¶
　¶
　¶
　¶
　鄮峰真隠漫録巻四十七¶
